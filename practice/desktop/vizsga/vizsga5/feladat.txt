A munka.txt forrásfájl egy munkahely dolgozóinak adatait tartalmazza. Minden sor egy-egy munkavállaló, akinek tudjuk a teljes nevét vezeték- és keresztnévre bontva, és születési idejét és munkakörét. A munkavállalók száma nem több 100-nál.
A fájl feldolgozásával hajtsa végre a következő feladatokat:

Olvassa be a munka.txt-ben található adatokat egy adat-struktúrába
Adja meg a legidősebb munkavállaló teljes nevét, életkorát és munkakörét!
Adja meg a legfiatalabb munkavállaló teljes nevét, életkorát és munkakörét!
Kérjen be egy betűt, és írja ki az ezzel a betűvel kezdődő vezetékneveket!
Kérjen be egy betűt, és írja ki az ezzel a betűvel kezdődő keresztneveket!
Írja ki azt a munkakört, amelyben a legtöbb munkavállaló dolgozik és az ebben a munkakörben dolgozó munkavállalók számát. (Azonos munkakör)
Írja ki egy atlag_eletkor.txt állományba a munkahely átlagéletkorát!
Kérjen be a program egy évszámot, és jelenítse meg az ebben évben született dolgozók vezeték- és keresztneveit!
Számolja ki, hány 20 év alatti, 20-29, 30-39, 40-49, 50-59, 60-69 közötti életkorú és 70 év feletti munkavállaló van a cégnél, ezeket a számokat írassa ki.
