Egy online casino kezelő cégnél a nyeremenyek.txt forrásfájl alapján kell elszámolni a feladott játék és kiszámolni a kifizetéseket online rulett játékkal kapcsolatban. 
A forrásfájlban az első elem a rulett játék sorszáma (1-től kezdődik és egyesével növekszik), utána következik a felhasználónév, a fogadott tét és a szorzó, amivel a nyeremény összegét lehet kiszámolni, végül az utolsó adat, hogy nyertes, vagy vesztes játszma. A nyeremény kiszámolásához a fogadott tétet és a szorzót kell szorozni egymással, ha nyertes játszmáról van szó.
A forrásfájl felhasználásával oldja meg a következő programozási feladatokat:
1. Kérjen be egy számot és az alapján írja ki a bekért számmal megegyező sorszámú játszma adatait.
2. Adja meg, melyik felhasználó tette meg a legtöbb játszmát és ez mennyibe került összesen!
3. Adja meg hány vesztes játszma van összesen!
4. Írja ki annak a játszmának az adatait, amely után a legkisebb nyereményt lehetett felvenni.
5. Kérje be az egyik felhasználó nevét és listázza ki a játszmáinak adatait egy táblázatba!
6. Keresse ki az összes ’a’ betűvel kezdődő felhasználónevet, írja ki hány darabot talált és az első ötöt írja is ki!
7. Számolja ki és írja is ki, hogy decongen felhasználó mennyi pénzt keresett a játszmákkal, ha a nyereményekből levonjuk az általa tett összes nyertes és vesztes játszmák tétjeit.
8. Számolja ki, majd írja is ki, hogy az összes nyertes játszma tétjeinek mennyi az összege!
9. Írja ki egy táblázatba az összes nyertes játszma sorszámát, a felhasználó nevét és az adott játszmához tartozó nyeremény összegét.
